 उनके अभियान और खास अंदाज के चलते पिछले 3 महीनों के करीब 90 दिनों में 150 ईनामी और खूंखार नक्सली बंदूक छोड़कर सही रास्ते पर लौट आए हैं।जून के बाद से बदल रहे दंतेवाड़ा के हालात 
उपलब्ध आंकड़ों के मुताबिक देश के अलग अलग राज्यों के करीब 50 से ज्यादा जिले नक्सल प्रभावित क्षेत्रों में गिने जाते हैं। इनमें छत्तीसगढ़ राज्य का दंतेवाड़ा जिला नक्सलियों का गढ़ माना जाता है। यहां दशकों से नक्सली गिरोह स्थानीय प्रशासन और सुरक्षाबलों के लिए मुसीबत बने रहे हैं। लेकिन, जून 2020 के बाद से दंतेवाड़ा के हालात बदले हैं और बड़ी संख्या में नक्सली बंदूक छोड़कर मुख्यधारा में लौटे हैं। इससे नक्सलियों की कमर टूट गई है।सरेंडर करने वालों को मिल रहीं खास सुविधाएं
एएनआई की रिपोर्ट के मुताबिक नक्सलियों को गलत रास्ता छोड़कर मुख्यधारा में लौटने के लिए सरकार और प्रशासन ने लोन वराटू यानी घर वापस आईए अभियान चलाया है। इसके तहत नक्सलियों को दोबारा आम नागरिकों की तरह खुशहाल जीवन बिताने का मौका दिया जा रहा है।
