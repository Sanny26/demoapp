 इसके तहत सरेंडर करने वाले नक्सलियों को सरकार नकद राशि, सुरक्षा, शिक्षा और स्वास्थ्य समेत कई तरह की सुविधाएं उपलब्ध करा रही है।नक्सलियों के परिजनों को फिल्म दिखा रहे एसपी
छत्तीसगढ़ के दंतेवाड़ा जिले के एसपी अभिषेक पल्लव को नक्सलियों की बंदूक छुड़वाने के लिए सराहना मिल रही है। अभिषेक पल्लव नक्सलियों के परिजनों पर काफी असरदार साबित हुए हैं। अगस्त में उन्होंने 8 लाख के ईनामी नक्सली कमांडर मल्ला की बहन को प्रेरित कर भाई से रक्षाबंधन के दिन सरेंडर करवा दिया लिया था। मीडिया रिपोर्ट के मुताबिक अभिषेक पल्लव ने नक्सल प्रभावित इलाकों के लोगों को शॉर्ट फिल्में दिखानी शुरू की हैं। इससे लोगों को नक्सलियों के प्रलोभन से बचाने में मदद मिल रही है।फिल्म देख प्रेरित हो रहे आदिवासी और नक्सली 
शार्ट फिल्म में कई छोटी-छोटी कहानियों को कई भागों में तैयार किया गया है। इसमें नक्सलियों द्वारा सड़क-पेड़ काटना, पुल उड़ाना, विस्फोटक लगाना, जवानों पर हमला, गांव के एक परिवार के एक बच्चे को अपने साथ ले जाना। आदिवासियों को विकास कार्यो से दूर रखना, जनहित में जुटे लोगों की हत्या करना जैसी घटनाओं को फिल्म में दिखाया गया है।
