 इन दो घटनाओं को लेकर दुनियाभर के चिकित्सा विशेषज्ञों ने चिंता जताई है।आस्ट्राजेनेका वैक्सीन के वॉलंटियर की मौत 
सीएनएन की रिपोर्ट के मुताबिक ब्रिटिश फॉर्मा कंपनी आस्ट्राजेनेका आक्सफोर्ड यूनिवर्सिटी के सहयोग से दुनिया के कई देशों में अपनी कोरोना वैक्सीन के ट्रायल्स कर रही है। ब्राजील में भी वैक्सीन का परीक्षण किया जा रहा है। सीएनएन के मुताबिक बीते दिन कोरोना वैक्सीन के ट्रायल्स में शामिल एक वॉलंटियर की मौत हो गई। मौत के बाद से जांच शुरु कर दी गई।सरकारी एजेंसी ने कहा मौत का कारण साफ नहीं 
रिपोर्ट के मुताबिक ब्राजील की सरकारी स्वास्थ्य एजेंसी अनवीसा ने पुष्टि करते हुए कहा है कि आस्ट्राजेनेका की कोरोना वैक्सीन के ट्रायल्स में शामिल वॉलंटियर की मौत हुई है। लेकिन, यह साफ नहीं है कि वॉलंटियर ने प्लैसबो शॉट लिया था या वैक्सीन का डोज। एजेंसी ने मेडिकल प्राइवेसी के चलते डिटेल्स साझा नहीं की हैं।वजह का पता लगाने में जुटीं टीमें
स्वास्थ्य एजेंसी अनवीसा के अनुसार मौत के असल कारणों का पता लगाने के लिए जांच चल रही है।
