 भारत में 10 फीसदी लोग कोरोना वैक्सीन आने के बाद भी लगवाना नहीं चाहते हैं और सिर्फ 12 फीसदी को वैक्सीन लगवाने में दिलचस्पी है।विश्वभर में विकसित हो रहीं 137 वैक्सीन
विश्वभर में तकरीबन 137 से ज्यादा कोरोना वैक्सीन वि​कसित की जा रही हैं। न्यूयॉर्क टाइम्स की रिपोर्ट के मुताबिक 33 वैक्सीन क्लीनिकल ट्रायल के फेज 1 में हैं, जबकि 15 फेज 2 और 11 वैक्सीन ट्रायल्स के अंतिम चरण यानी फेज 3 में हैं। 6 वैक्सीन को सीमित मात्रा में शुरुआती इस्तेमाल के लिए मंजूरी भी दी जा चुकी है। किसी भी वैक्सीन को अभी तक एप्रूवल नहीं मिला है।25 हजार लोगों पर सर्वे के नतीजे चौंकाने वाले
कोरोना वैक्सीन आने के बाद लोग इसे लगवाकर पहले की तरह जिंदगी में वापस लौटना चाहेंगे या नहीं और वैक्सीन लगवाने के बारे में लोगों की धारणा क्या है, इस बारे में लोकलसर्कल ने देश के 25 हजार लोगों से सवाल किए। सर्वे में काफी चौंकाने वाले रिजल्ट सामने आए हैं।61 फीसदी लोग टीका लगवाने को लेकर उलझन में 
सर्वे के मुताबिक 61 फीसदी लोग कोरोना वैक्सीन लगवाने को लेकर उलझन में हैं।
