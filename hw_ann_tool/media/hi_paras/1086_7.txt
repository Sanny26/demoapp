 मीडिया रिपोर्ट के मुताबिक अभिषेक पल्लव ने नक्सल प्रभावित इलाकों के लोगों को शॉर्ट फिल्में दिखानी शुरू की हैं। इससे लोगों को नक्सलियों के प्रलोभन से बचाने में मदद मिल रही है।फिल्म देख प्रेरित हो रहे आदिवासी और नक्सली 
शार्ट फिल्म में कई छोटी-छोटी कहानियों को कई भागों में तैयार किया गया है। इसमें नक्सलियों द्वारा सड़क-पेड़ काटना, पुल उड़ाना, विस्फोटक लगाना, जवानों पर हमला, गांव के एक परिवार के एक बच्चे को अपने साथ ले जाना। आदिवासियों को विकास कार्यो से दूर रखना, जनहित में जुटे लोगों की हत्या करना जैसी घटनाओं को फिल्म में दिखाया गया है। इसके साथ ही सरेंडर के बाद नक्सलियों और उनके परिजनों की खुशहाल होती जिंदगी को भी दिखाया गया है।देश के कुछ हिस्सों में नक्स​ल गिरोह लोगों के जनजीवन को सुधारने और सामाजिक विकास कार्यों में बाधा बने हुए हैं। इनसे निपटने के लिए छत्तीसगड़ के एसपी अभिषेक पल्लव ने खास अभियान छेड़ रखा है। उन्होंने सोमवार को 32 नक्सलियों को बंदूक छोड़कर मुख्य धारा में लौटा दिया।
